---
title: Ung i Världen på Mänskliga Rättighetsdagarna 2024 i Skellefteå!✨
excerpt: Läs om våra fantastiska dagar i norr!
image: ~/assets/images/seminarium-2.jpg
publishDate: 2024-11-13T10:26:45.923Z
endDate: 2024-11-16T11:36:11.948Z
location: Skellefteå
draft: true
---
<!--StartFragment-->

Förra veckan hade Ung i Världens styrelse tillsammans med deltagarna, genom vårt EU-projekt, den stora glädjen att delta i Mänskliga Rättighetsdagarna – en av de främsta mötesplatserna för arbete med mänskliga rättigheter.

Temat för årets konferens, ”Rättigheter i omställningens tid”, fokuserade på hur mänskliga rättigheter kan stärkas i tider av kris och förändring, med ämnen som klimaträttvisa, urfolks rättigheter och demokratiutmaningar.

Under dessa dagar fick vi möjlighet att:

* **Nätverka med fantastiska människor från hela världen** 🌐
* **Delta i spännande samtal om ungas rättigheter, hållbar utveckling och vikten av att stärka röster som sällan hörs** 📢

Vi inspirerades av seminarier som:

* **"Rättigheter och klimatkris i Sápmi"** – ett viktigt samtal om hur klimatförändringar påverkar urfolks rättigheter och livsvillkor i Sápmi, som hölls på torsdagen.
* **Margot Wallströms föreläsning om mänskliga rättigheter och demokrati** – där hon delade sin unika erfarenhet som diplomat och tidigare FN-representant, med fokus på vikten av rättvisa i en värld i förändring.

Deltagarna tog sig från hela Sverige upp till Skellefteå med tåg. Trots den långa resan hade alla med sig mycket energi och nyfikenhet som bidrog till lärande!

Utöver alla intressanta seminarier och nätverkande under MR-konferensen i det vackra trähuset, hölls det aktiviteter på hotellet med gemensamma middagar, givande diskussioner och roliga spel. Efter två dagar fulla av inspirerande seminarier, samlades vi för en spelkväll där vi spelade kortspel och hade livliga diskussioner. Det var ett perfekt sätt att knyta nya vänskapsband!

**Tillsammans kan vi göra skillnad.** ✊

<!--EndFragment-->