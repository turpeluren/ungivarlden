---
title: Ansökan är nu öppen till Ungivärldens Ungdomsprojekt!
excerpt: "Vill du vara med "
image: ~/assets/images/screenshot-2024-08-06-215005.png
publishDate: 2024-08-19T20:41:50.104Z
endDate: 2024-09-19T20:04:33.527Z
location: ""
draft: false
---
<!--StartFragment-->

## **Ansökan är nu öppen till Ungivärldens Ungdomsprojekt!**

#### [A﻿nmäl dig här!](https://docs.google.com/forms/d/e/1FAIpQLScDA-8rHG93PAusaLDPcHg4Te_mNyHoItWb-ypdudzalIqVMg/viewform)

Vi är glada att meddela att ansökan till vårt Erasmus+ ungdomsprojekt, “Brobyggande arbete: Ungdomar utforskar Internationell Utveckling och ett inkluderande EU”, nu har öppnat och är tillgänglig från den **19 augusti 2024 till den 19 september 2024 kl. 23.59.**

Detta projekt erbjuder 10 ungdomar från Stockholm, Malmö och Göteborg en unik möjlighet att delta i en resa av lärande och personlig utveckling helt kostnadsfritt. Genom detta initiativ vill vi öka mångfalden inom den svenska utvecklingssektorn och erbjuda ungdomar, särskilt personer med migrationsbakgrund, verktyg, nätverk och en gemenskap för att bygga en framtid inom utvecklingssektorn.

#### **Kriterier för ansökan: 📋**

\- Du måste vara mellan 18 och 30 år (född tidigast 1994 och senast 2006).

\- Du bor eller studerar i Stockholm, Göteborg eller Malmö.

\- Du är medlem i Ung i Världen. Medlemskapet är kostnadsfritt. Bli medlem [här](https://ungivarlden.se/engagera-dig).

\- Du har ett intresse för globala utvecklingsfrågor.

\- Du måste kunna delta fysiskt vid tre tillfällen under följande tematiska perioder:

1. Nätverkande och karriärutveckling: 18-19 oktober, Stockholm.       
2.   Inkluderande demokrati: 13-16 november, Skellefteå.
3.  Politiskt engagemang: 28-29 januari, Stockholm (preliminärt).

**Vi värnar om mångfald och uppmanar därför särskilt personer med direkt eller indirekt migrationsbakgrund att ansöka. Vi välkomnar även män att ansöka.** 

#### Viktiga instruktioner:✨

Läs noggrant igenom ovan kriterier och säkerställ att du har möjlighet att delta i projektet under hela höstterminen 2024. 

**\- Projektet omfattar tre olika tematiska områden, med både virtuella workshops och fysiska träffar för varje tema.**

**\- Alla kostnader för resor, boende och mat under de fysiska träffarna är fullt finansierade av Ungivärlden. 🚆🏨🍽️**

**\- Ansökan stänger den 19 september 2024 kl. 23.59. Fyll i ansökan i Google-formuläret nedan.**

**\- Vi kommer att granska alla ansökningar noggrant. De kandidater som uppfyller våra kriterier kommer att kontaktas genom epost.** 

**Detta är en unik möjlighet** för dig att förbättra dina kunskaper, bygga viktiga nätverk och utforska karriärmöjligheter inom internationell utveckling och politik. Missa inte chansen att vara med på denna inspirerande resa! 🚀

Vi ser fram emot din ansökan!

### **För mer information och för att ansöka, besök vår hemsida och fyll i ansökningsformuläret [HÄR](https://docs.google.com/forms/d/e/1FAIpQLScDA-8rHG93PAusaLDPcHg4Te_mNyHoItWb-ypdudzalIqVMg/viewform)**

**🔍Bakgrund till Ungivärldens  Ungdomsprojekt**

Syftet med ungdomsprojektet är att skapa en plattform för ungdomar i Sverige att utforska och engagera sig i internationella utvecklingsfrågor och EU:s arbete med fokus på inkludering och demokrati. Vi strävar efter att öka mångfalden inom den svenska utvecklingssektorn genom att ge unga, särskilt de med migrationsbakgrund, de verktyg och det nätverk som behövs för att bygga en meningsfull karriär inom detta område.

Nedan finner du svar på åtta vanliga frågor (FAQ) som kan hjälpa dig att förstå projektet bättre och vad som förväntas av dig som deltagare:

- - -

1.  **Vem kan ansöka till projektet?**

För att vara berättigad att ansöka måste du vara mellan 18 och 30 år (född tidigast 1994 och senast 2006) och bo eller studera i Stockholm, Göteborg eller Malmö. Du bör också ha intresse för globala utvecklingsfrågor och kunna delta vid de tre obligatoriska fysiska träffarna under projektperioden.

2. **Vad innebär de tematiska perioderna och när äger de rum?**

Under höstterminen kommer du att delta i tre tematiska perioder som är utformade för att ge dig verktyg och erfarenheter inom olika aspekter av internationell utveckling och politisk engagemang:

* Nätverkande och karriärutveckling (oktober månad): Du kommer att delta i workshops som fokuserar på nätverks- och karriärutveckling. Det inkluderar besök till ambassader, LinkedIn-workshops, och optimering av CV och personliga brev för ansökningar inom EU, FN och UD.
* Inkluderande demokrati (november månad): Under denna period får du möjlighet att hitta information om och lära känna olika ungdomsförbund. Du kommer också att delta i Mänskliga rättighetsdagarna i Skellefteå, där du får en djupare förståelse för ungdomars rättigheter, mänskliga rättigheter och EU. 
* Politiskt engagemang (december månad): Denna period inkluderar studiebesök till olika myndigheter och politiska aktörer. Du kommer också att delta i rollspel som behandlar demokrati och konflikthantering, vilket ger dig praktisk erfarenhet av politiskt engagemang och beslutsfattande.

3. **Hur många deltagare kommer att antas till projektet?**

* Endast 10 personer kommer att antas för höstterminen 2024. Urvalet sker baserat på ansökan och vi söker efter deltagare som är motiverade och uppfyller våra kriterier.

4. **Behöver jag ha tidigare erfarenhet av internationell utveckling för att delta?** 

* Nej, du behöver inte ha tidigare erfarenhet inom internationell utveckling. Vi söker deltagare som har ett starkt intresse för globala utvecklingsfrågor och är villiga att lära sig och engagera sig i dessa ämnen. Projektet är utformat för att vara lärorikt och utvecklande för alla deltagare, oavsett tidigare erfarenhet och bakgrund.

5. **Hur ser en typisk månad ut under projektet?**  

* Projektet är strukturerat kring de tre tematiska perioderna, och under dessa perioder kommer du att delta i både virtuella workshops och fysiska träffar. Mellan dessa tematiska perioder kan det förekomma förberedande eller uppföljande uppgifter, men det mesta av din tid kommer att fokusera på aktiviteterna under de specifika temaveckorna.

6. **Vad täcker projektet för kostnader?**

* Alla kostnader för resor, boende och mat under de fysiska träffarna täcks fullt ut av Ungivärlden. 

7. **Hur och när får jag veta om jag har blivit antagen?**

* Efter att ansökan stängt den 19 september 2024 kl. 23.59, kommer vi att granska alla ansökningar. Om du blir utvald, kommer vi att kontakta dig på e-post om du har fått en plats i programmet. Håll utkik i din e-post för mer information!

8. **Finns det någon uppföljning efter projektets slut?**

* Ja, efter projektets slut kommer du att ha möjlighet att hålla kontakten med andra deltagare och mentorer. Vi uppmuntrar alla att fortsätta nätverka och utnyttja de kontakter och verktyg som projektet har gett dig för att vidareutveckla din karriär och ditt engagemang inom internationell utveckling.

<!--EndFragment-->