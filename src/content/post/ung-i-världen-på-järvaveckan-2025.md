---
title: Ung i Världen på Järvaveckan 2025!
excerpt: Läs mer om vårt panelsamtal och den sista träffen för EU projektet!
image: ~/assets/images/finansieras-av-erasmus-2-.png
publishDate: 2025-06-11T16:44:05.015Z
endDate: 2025-06-14T16:50:24.480Z
location: Järvafältet
draft: false
---
<!--StartFragment-->

#### **"En blomstrande kultur är inte bara ett uttryck för kreativitet, det är ett tecken på ett välmående samhälle.”**

 Så uttryckte sig Brendan R. Joseph, Sveriges ungdomsrepresentant till UNESCO, under vårt panelsamtal på Stiftelsen Järvaveckan om osedda kulturer. Orden sammanfattade på ett vackert sätt den känsla som genomsyrade hela samtaletm en påminnelse om att kultur inte bara handlar om konstnärliga uttryck, utan om gemenskap, identitet och samhällsbygge.

Under Järvaveckan hade vi förmånen att arrangera detta viktiga samtal som utforskade konstens roll i social förändring, både globalt och lokalt. Samtalet modererades av vår styrelseledamot Yousra El Mourabit och samlade en inspirerande panel bestående av Yusuf Hussein, Sarah Ameziane, Christina Abdulahad, Nasir S. och Marx Mukaru. Genom engagerade diskussioner, poesi och personliga berättelser lyfte de fram frågor om representation, tillgång till kulturlivet och vikten av att skapa utrymme för kulturer och konstformer som ofta förblir osedda.

Inom ramen för vårt pågående EU-projekt avslutade vi dessutom den sista träffen med deltagarna från 2025. Det kändes fint att låta denna programpunkt sammanfalla med projektets avslutning, en symbolisk och hoppfull avslutning där unga kulturutövare, kreatörer och samhällsengagerade röster fick mötas och inspireras av varandra. Att se deltagarnas utveckling och engagemang under projektets gång har varit oerhört givande, och vi ser med stolthet hur deras idéer och initiativ fortsätter att leva vidare.

<!--EndFragment-->